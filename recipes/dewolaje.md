# Dewolaje

## Składniki

- 2 piersi z kurczaka
- schłodzone masło
- ser żółty
- 2 jajka
- bułka tarta
- olej

### Przyprawy

- vegeta / sól
- słodka papryka
- czosnek granulowany
- pieprz

## Przygotowanie

Wykrawamy z piersi to co nam się nie podoba.
Następnie kroimy je na możliwie równe kawałki
(jedną pierś na około 6-8 kawałków).
Rozbijamy przez reklamówkę pokrojone kawałki tłuczkiem do mięsa
i układamy na talerzu.
W trakcie układania mięsa na talerzu pomiędzy każdą warstwę (również zewnętrzną z talerzem)
sypiemy po trochu wszystkich przypraw.
Masło i ser żółty kroimy w niewielkie słupki.
Do każdego kawałka mięsa wkładamy kilka słupków sera i masła
i zawijamy dookoła w obły kształt (coś jak ziemniak, nieco spłaszczony z jednej strony).
Do głębokiego talerza wbijamy jajka i rozbełtujemy z dodatkiem vegety.
Na osobny talerz wsypujemy bułkę tartą i panierujemy zwinięte kotleciki (wedle uznania można to zrobić dwa razy).
Smażymy na patelni do uzyskania jasno brązowego koloru i gotowe.